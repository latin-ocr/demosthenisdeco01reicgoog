ἶ]

 

eorum floruerat, ex opibus Philadelphi, regis artium
liberalium studiosissimi, omnes orationeS, quaecunque con-
quiri poterant, praesertim cum a viris nobilibus conscriptae
essent, undique maximo pretio coemisse satis constat.

Et quisquam censebit O al l im a c h u m a Demosthene ¹

praeter orationes populares sibi notas etiam quinquaginta sex
alias, ex quibus desumpta essent haec prooemia, perfectas
esse putasse? Minime.

Praeterea doctissimi viri recentissimae aetatis velut W.
Christus 1. l. p. 232 opera Demosthenis omnia mortui iam
in Attica, non demum Alexandriae edita esse contendunt,
unde Callimachum eo minus decipi potuisse apparet·

At haec collectio prooemiorum nisi ex orationibus de-
scripta-est, quomodo tandem est facta?

Mea quidem sententia haec collectio prooemiorum a
Demosthene ipso est composita, nisi quod ei, ut in-
tra explicabimuS, postea compluria alia eius sunt adiuncta.

Prooemia gravissimas partes orationum esse et veteres
i‘n illis exarandis maximum studium consumpsisse apparet.
Hic mihi liceat afferre, quae Spen gelius (Συναγωγή τεχνῶν)
dicit de prooemiis p. 103: „Oratorem maxime 'in principio
et fine valde exercitat-um et eloquentem esse res ipsa fere
flagitat ltaque multam dare debebant veteres operam,
cum bene exordiri perdifficile sit pluraque id genus in mente
habere, e quibus, quod rei agendae conveniret, elige1·ent‘'‘;
et p. 104: „factum (est), ut externae hae orationis partes
quae non tam ad rem ipsam diiudicandam quam ad popu-
lum et iudices permovendos pertinent, magni existimarentur
momenti, et iam a primis artificiosae eloquentiae oratoribuS,
quibus in foro et iudicio era-t dicendum, in suum aliorumque
*usum solae elaborarentur“.

 

